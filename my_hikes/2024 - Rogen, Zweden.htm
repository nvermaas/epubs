<HTML>
<HEAD>
<link rel="stylesheet" href="mystyle.css" type="text/css">
<TITLE></TITLE>
</HEAD>
<BODY>
<HR>
<p class="dag">Rogen Nature Reserve, Zweden - najaar 2024 - 5 dagen</p>

<li><A HREF="https://uilennest.net/hiking_nico/hike/72/">website</A></li>
<HR>


<P class="dag">Proloog - 3 sept 2024</P>
<P class="tijd">Lofsdalen </P>

<P>
We kamperen op ruim een uur rijden van de trailhead, en waarschijnlijk 3 nachten in afwachting van droog weer.
 Het plan is om dan een 7-daagse te maken van Rogen nature reserve naar Tofsingalen National park, en weer terug.
 Het doel is om precies hetzelfde punt diep in Tofsingdalen te bereiken als 2 jaar geleden en daarmee 'aansluiting'te krijgen.
 We hebben inmiddels heel wat trekkingdagen doorgebracht in dit prachige gebied p de grens van Dalarna en Jamtsland.
</P>
<P>
 Ik ben minder gespannen dan gebruikelijk voor een trektocht.
 De weersverwachting is goed, zo gauw deze 2 dagen nattigheid vanuit Finland voorbij zijn.
 De route is duidelijk. Maar wat me het meest geruststelt is dat ik 2 maanden geleden in mijn eentje een 4-daagse trektocht heb gemaakt die vrij zwaar was, met afstanden van 20 km per dag.
 Zulke afstanden loop ik al jaren niet meer met volle bepakking en ook de aankomende tocht is maar 10 km per dag gemiddeld.
 Dus conditioneel zou het makkelijk moeten kunnen. Wat ook geruststelt is de geweldige 6-daagse van vorig jaar in Valadalen, iets ten noorden van hier.
 Het ademt dus allemaal meer belofte dan dreiging.
</P>

<P>
 Maar tegelijkertijd besef ik me ook dat de jaren zijn gaan tellen.
 Ik herinner me nog dat ik me voor mijn eerste trektocht afvroeg of ik niet wat te oud was om daarmee te beginnen,
 voorbij mijn fysieke top. Ik was toen 30, en nu ben ik 57, ik het bijna niet geloven.
 En Ingeborg is 62 en loopt zo goed als ongetrained met 15 kilo.
 Ik loop en roei daarom de laatste jaren minimaal 50 km per week om in conditie te blijven.
 Want zo gauw ik die kwijt ben dan is dit waarschijnlijk voorbij.
 Dit ongelofelijk belangrijke en vormende deel van mijn leven sinds mijn 30ste, eerst met Petra, daarna met Ingeborg.
</P>

<P>
 Ik hou er wel rekening mee dat dit mijn laatste 'echte' trektocht is, de laatste week in de wildernis.
 Maar eigenlijk denk ik dat al sinds ik hier in 2017 mijn been brak, alweer 7 jaar geleden.
 En eigenlijk denk ik dat al zo ongeveer 25 jaar.
 Maar ik ben er nog steeds, in 2024, met volgepakte rugzakken, klaar voor een trektocht van een week in de Zweedse wildernis.
</P>

<P class="dag">Proloog - 4 sept 2024</P>
<P class="tijd">Lofsdalen </P>
<P>
Gisteren zijn we om te verkennen helemaal naar de trailhead gereden.
 Net zo ver als van Apeldoorn naar Dwingeloo, waarvan 30km onverhard.
 Het is een mentaal paadje banen, zodat we alvast weten waar we de auto parkeren en beginnen met lopen.
 Het was duidelijk, en erg afgelegen. Rogen is sowieso afgelegen en moeilijk bereikbaar.
 De grote parkeerplaats was dan ook zo goed als leeg, op een enkele auto en wat rendieren na.
 We zijn duidelijk in het noorden aangekomen. Goudgele berken, toendra, moeras, rendieren en Sami dorpen.
 Het landschap is zompig, en nu is het nog kil, winderig en regenachtig.
 Dat zou allemaal moeten veranderen de komende dagen. Ik vermoed dat ik meer last van de warmte ga krijgen dan van de kou.
 Het wordt de hele week zo rond de 20 graden, en droog als het goed is.
</P>
<P>
 Maar nu regen het nog en we brengen bijna al onze tijd door in de tent.
 Veel slapen, veel lezen. Normaal hebben we niet zulke 'wachtdagen'.
 Ik dacht dat ik me zou vervelen of ongeduldig zou zijn, maar ik merk dat het tot stilstand komen me goed doet.
 Tijd om te mijmeren.
 Het is een lastig jaar, zoals elk jaar sinds de pandemie.
 Ik herstel maar langzaam van de klappen die ik op mijn werk heb opgelopen, ook al is die situatie sinds februari een stuk beter.
 Pa is ziek, en ook gisteren kwam er slecht nieuws over zijn prognose. Ik zie donkere wolken samenpakken.
 Ingeborg gaat ook bijna ten onder aan de zorg die ze alle geknakten moet geven.
 Maar er zijn ook gouden randjes, zoals het hechte gezinnetje dat we zijn geworden. Mijmeringen.
</P>

<P>
 Beetje stom, ik ben vergeten de voorbereidde track in mijn GPS te laden.
 Op zich geen probleem, maar dan moet ik meer kaartlezen. Maar omdat ik vandaag tijd zat heb heb ik wat coordinaten van belangrijke punten op de kaart opgezocht en in mijn GPS gezet.
 In geval van nood heb ik de track nog wel in mijn telefoon, maar die laat ik liever uit omdat ik niet kan opladen.
</P>

<P class="dag">Dag 1</P>
<P class="tijd">6:30, Lofsdalen</P>
<P>
De grote hobbel. Zoals altijd zie ik er tegenop. Tegen de overgang van 'gewoon kamperen' naar primitief.
 De kwetsbaarheid, de pijn en vermoeidheid die gaat komen.
 Slecht weer, muggen, moerassen, ploeteren, zere voeten, schouders en heupen. De hele mikmak.
 Tergelijkertijd weet ik dat het een minder moeilijke overgang is dan het nu lijkt.
 Vanavond zit ik, net als nu, in een bivakje.
</P>

<P>
 Eerst ontbijt, dan de hele zooi ompakken. Alles wat we de komende week nodig hebben moet in de rugzakken.
 Het meeste zit er al in, maar niet alles, en we moeten even heel gefocust zijn.
 Dan ons 'normale' bivak afbreken en alles in de auto stouwen. En dan op weg, dezelfde 1:!5 uur rijden als eergisteren.
</P>

<P class="tijd">9:30, Rogen trailhead, Käringsjövallen (N62.35,E12.57) </P>
<P>
 Bijna in de stilte reden we de anderhalf uur naar dit punt. Door de mist en langs goudgele toendra.
 Af en toe remmend voor overstekende rendieren. Een beetje gespannen, maar die spanning wordt met ieder genomen hobbeltje minder.
 En nu zijn we er, we gaan van start.
</P>

<P class="tijd">11:00, Vingarna </P>
De kop is eraf. We hobbelen door geel berkenbos tussen prachtige meren.
De zon schijnt inmiddels, maar de wind is nog fris.
Het pad is smal en stenig, gladde rotsen en glibberige wortels.
Bij elke stap denk ik aan mijn beenbreuk in dit gebied.
Alweer 7 jaar geleden, maar ik denk niet dat ik die vage angst nog kwijt ga raken.
Dag 1, het zelfvertrouwen moet nog komen, ik ben nog iets te veel bezig met me zorgjes maken over de route,
tempo, weer en omstandigheden. Dat is normaal, dat komt wel.
Het eerste bivak is altijd zo'n landingsmoment. Maar dat duurt nog wel een paar kilometer,
in in dit tempo nog wel een paar uur. Maar het geeft niet, we zijn op weg.
<P>

<P class="tijd">12:00, lunch </P>
Het is warm, ik zweet peentjes, het wordt de komende dagen ook boven de 20 graden.
Primitieve lunch met fruitkeks, maar zonder koffie omdat we onze 'limonade' (kraanwater) nog even willen sparen.
Ik kook straks in het bivak wel wat extra water voor thee en koffie.
Het pad is soms kut, en soms okay. Meestal kut, en het vereist 200% focus.
Ik zie het maar als een mindfullnesstraining.
Maar de laatste kilometer is het vlak en goed bospad, en in een rechte lijn zijn we nu nog 2 km van het beoogde bivak.
Eigenlijk gaat het prima zo.
<P>

<P class="tijd">14:30, waar is die schuilhut? </P>
Oeff, het gaat niet helemaal lekker. Ik ben oververhit en heb een knallende koppijn.
De windshelter waar we op richtten is niet. In plaats daarvan hangt er een waarschuwingsbordje voor een beer, WTF!?
Dat heb ik nog nooit eerder gezien in Zweden, we kunnen hier beterniet blijven.
Het pad is loodzwaar geworden, dit is niet leuk. Is Rogen toch een maatje te groot voor ons?
Eerst maar eens koffie maken en de paracetamol laten inwerken, het is nog vroeg.
Ik durf het nog niet hardop te zeggen, maar ik al aan morgen terug naar de auto.
<P>

<P class="tijd">16:00, bivak N6912570, E0368930 </P>
Het goede nieuws, we hebben een bivak.
Het slechte nieuws, ik ben ziek geworden.
Op dit moment kan ik niet verder, en ook niet terug.
Het is geen noodsituatie, we hebben immers voor 7 dagen voorraden en stromend water vlakbij.
Mocht het uit de hand lopen dan is Rogenstugan 2 km verderop.
Maar even kijken hoe het morgen is.
<P>


<P class="dag">Dag 2</P>
<P class="tijd">8:00, bivak </P>
<P>
Mijn god, wat een nacht...
</P>

<P class="dag">Dag 3</P>
<P class="tijd">7:00, Rogenstugan </P>
<P>
Wauw, onbeschrijfelijk mooi hier...
</P>

<P class="dag">Dag 4</P>
<P class="tijd">7:00, Bivak (N62.3444, E12.5450) </P>
<P>
Traditioneel is dit meestal de 'ah, lekker' dag...
</P>

<P class="dag">Dag 5</P>
<P class="tijd">6:30, Bivak (N62.3444, E12.5450) </P>
<P>
Voor zonsopgang op...
</P>

<P class="dag">Epiloog</P>
<P class="tijd">10:00, Sarna</P>
<P>
Het laatste stuk was makkelijk...
</P>
<hr>
</BODY>
</HTML>
